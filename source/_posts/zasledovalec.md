---
title: Zasledovalec
tags:
  - graviranje
  - laser
  - lasersko graviranje
  - les
id: 281
comment: false
categories:
  - Novice
date: 2013-01-23 09:37:24
images:
  - id: sam_1028_zjwdfx.jpg
    alt: Zasledovalec
  - id: sam_1030_qtagq6.jpg
    alt: Zasledovalec
  - id: sam_1031_vesc7v.jpg
    alt: Zasledovalec
  - id: sam_1032_ao6mys.jpg
    alt: Zasledovalec
---

Izdelali smo didaktični pripomoček, ki odlično zaposli otroke in obenem razvija njihove gibalne in mentalne sposobnosti.

**Zasledovalec - didaktični pripomoček**

Zasledovalec se uporablja v programih, ki delujejo po načelih pedagogike montessori. Namenjen je predvsem otrokom, ko se pričnejo dvigovati in so sposobni stati. Še mlajši pa sprva ob njem ležijo na trebuhu (pasejo kravce) ali sedijo in opazujejo kotalečo se žogico. Postopno želijo doseči luknjo na vrhu, kar pa jih vzpodbudi, da se potegnejo navzgor.

Ob tem se otroci urijo pri razvijanju sledenja z očmi (z leve proti desni in navzdol, kar je pomembno za kasnejše branje in pisanje), razvijajo sposobnost spuščanja predmeta ter lastnega ravnotežja (vstajanje in počepanje), potrpežljivosti, ločevanja med obliko stvari …

Delo z zasledovalcem poteka tako, da otrok spusti žogico v zgornjo luknjo in opazuje, kako se kotali po lesenih nagibih – z očmi jo spremlja od enega nagiba do drugega, dokler žogica ne pride ven skozi spodnjo luknjo. Žogica se iz spodnje luknje zakotali v leseno škatlo, kjer je na voljo za nadaljno igro. Žogica z zvončkom bo privabila otrokovo pozornost. Kotali se dovolj počasi, da ji otrok lahko sledi oziroma jo ujame s svojimi očmi.

Ponavljajoča vaja otroku pri igri z zasledovalcem prinaša umirjenost in zadovoljstvo.

* * *

Cena: 120 €


Dimenzije:

*   Višina 94 cm, višina luknje za kroglico 82 cm
*   Širina osnovnega okna 65 cm, širina z ročaji 72 cm
*   Debelina škatle 15 cm, širina podstavkov 34 cm

* * *
